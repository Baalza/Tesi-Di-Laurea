\chapter*{\centering Ringraziamenti}
\addcontentsline{toc}{chapter}{Ringraziamenti}
Raggiungere questo traguardo mi ha fatto capire che non ci sarei mai riuscito da solo.
Il raggiungimento di questo obiettivo non rappresenta soltanto il mio impegno, ma anche il sostegno e la presenza di tutte le persone che mi sono state accanto in questi anni.
Per questo motivo, vorrei ringraziare di cuore chi ha creduto in me, mi ha incoraggiato e sostenuto nei momenti difficili.


\vspace{1cm}
A mia \textbf{mamma}, nonostante i nostri litigi, non hai mai smesso di credere in me e mi hai sempre dato la speranza di potercela fare.
Mi hai dato la forza di andare avanti e non hai mai dubitato delle mie capacità, nonostante lo abbia fatto io stesso. Mi sei sempre stata vicina e, cosa più importante, ti sei presa le mie ansie e preoccupazioni come solo una mamma sa fare, e per questo non smetterò mai di ringraziarti.

\vspace{1cm}
A mio \textbf{papà}, per non avermi mai fatto mancare nulla e per aver reso possibile questo percorso.
Mi hai insegnato cos’è la determinazione e a non arrendermi mai davanti alle difficoltà, ricordandomi ogni giorno che per ottenere qualcosa e raggiungere i propri obiettivi bisogna lottare e non lasciarsi trascinare dagli eventi.
Mi hai reso la persona che sono oggi, e spero davvero che tu possa essere fiero di me.

\vspace{1cm}
A mio \textbf{fratello}, non siamo tipi da smancerie, il nostro affetto lo dimostriamo dandoci fastidio, facendoci dispetti e “dandocene di santa ragione” come direbbe la mamma. Sono momenti che mi fanno scaricare la tensione e mi mettono il sorriso, facendomi dimenticare i problemi e le difficoltà della giornata. Ammetto che è diventato più difficile da quando sei uscito di casa, ma non perdiamo mai occasione per comportarci come i fratelli che siamo sempre stati.

\vspace{1cm}
Alla mia ragazza, \textbf{Sofia}, ti ho conosciuta prima di questo percorso e l'ho terminato con te al mio fianco, te che hai sempre creduto in me, supportandomi e sopportandomi anche nei momenti più difficili. Sei diventata un punto fermo nella mia vita e la mia più grande sostenitrice. Sei sempre stata fiera di me, senza mai farmi sentire sbagliato, nonostante gli errori e le difficoltà del percorso. Mi sei sempre rimasta accanto, aspettando questo giorno insieme, rendendo ogni giornata e ogni momento insieme speciale come solo tu sai fare.
Mi hai insegnato cos'è l'amore, quello vero, fatto di gioie e pianti. 
Sei stata fondamentale e, citando il tuo artista preferito, voglio dirti: "Per me sei devastante".
\newpage

\vspace{1cm}
Ai miei zii \textbf{Daniele e Lucia}, grazie per l’affetto e la generosità che avete dimostrato nel corso degli anni.
La vostra presenza è sempre stata fondamentale nel mio percorso di crescita, e vi porterò sempre con me con grande affetto e gratitudine.

\vspace{1cm}
A tutti i miei \textbf{cugini}, siamo cresciuti insieme tra giochi, risate e dispetti.
Crescendo, le nostre strade si sono un po' divise, ma sono certo che il nostro legame è forte e quello che abbiamo vissuto resterà per sempre con noi.

\vspace{1cm}
A \textbf{Luca}, qualche giorno fa ci chiedevamo quanto tempo è passato da quando ci siamo conosciuti e onestamente non lo ricordo. Posso però dire con certezza che per me sei l’amico di una vita, la persona che c’è sempre stata e con cui sono cresciuto.  
Abbiamo condiviso un sacco di avventure, esperienze e soprattutto cazzate, che ci hanno portato dove siamo oggi. Posso dire di essere fiero della persona che sei, d'altronde chi non vorrebbe un amico pilota?

\vspace{1cm}
Ad \textbf{Andrea}, sei l'amico che si ricorda sempre tutto e trova sempre le parole giuste per rassicurarti, con te è impossibile stare in silenzio e soprattutto stare fermi, infatti ho anche dovuto iniziare a pescare! Mi hai sempre dato coraggio e fatto passare momenti spensierati che sono stati fondamentali durante questo percorso.

\vspace{1cm}
A tutti i miei \textbf{amici}, tra alti e bassi, siete stati fondamentali per me e per la mia sanità mentale, grazie per aver scherzato anche nei momenti di difficoltà, rendendo il percorso più leggero e sereno, per avermi fatto vivere esperienze uniche che in pochi possono raccontare e per aver reso questi anni indimenticabili.

\clearpage
\null
\thispagestyle{empty}
\clearpage
\clearpage
\null
\thispagestyle{empty}
\clearpage
\clearpage
\null
\thispagestyle{empty}
\clearpage
